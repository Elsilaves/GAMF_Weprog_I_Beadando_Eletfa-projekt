<div class="content">
    <h1>STRATÉGIAI TERV - ÉLETFA KÖRNYEZETVÉDŐ SZÖVETSÉG</h1>
    <h3>JÖVŐKÉPÜNK</h3>
    <h4>
        SZÖVETSÉGÜNK EGY FENNTARTHATÓ, VALÓDI EMBERI ÉLETMINŐSÉGET NYÚJTÓ 
        TÁRSADALMAT ÉPÍT.
    </h4>
    <h3>KÜLDETÉSÜNK</h3>
    <p>
    Természeti és társadalmi szinten is fenntartható és élhető társadalmat 
    építünk, oktatással, szemléletformálással, aktív környezetvédelemmel, 
    az információk terjesztésével, a helyi közösségek, a civil szervezetek
    és a demokrácia fejlesztésével, hálózati együttműködések segítségével.
        <a href="./Templates/Pages/mission.tpl.php">Küldetésünk részletesebben</a>
    </p>
    <h4>ÉRTÉKRENDÜNK</h4>
    <p>
    Egyetlen Földünk van, meg kell őriznünk utódainknak, 
    olyan módon kell biztosítanunk a civilizáció eredményeit mindenki számára, 
    hogy közben a jövő generációk életlehetőségei ne csökkenjenek. 
    Miközben cselekvően fellépünk a környezetszennyező tevékenységek ellen, 
    fontosnak tartjuk a szemléletformálást és oktatást is.
    </p>
    <p>
    Hiszünk a demokráciában, a helyi közösségek és civil szervezetek 
    fontosságában, a nyilvánosság és átláthatóság megvalósításában, 
    nagyra értékeljük az önkéntes munkát.
    </p>
    <p>
    Hiszünk az együttműködés, a közös munka erejében, keressük a 
    kapcsolatot a hasonlóan gondolkodó állampolgárokkal és szervezetekkel, 
    fejlesztjük az ilyen hálózatokat, közvetítjük megszerzett tudásunkat és 
    segítünk mások tapasztalatainak közreadásában.
    <a href="./Templates/Pages/eticalCodex.tpl.php">Etikai kódexünk</a>
    </p>
    <h4>HELYZETELEMZÉS</h4>
    <p>
    Az Életfa Környezetvédő Szövetség az elmúlt időszakban kialakította 
    profilját és kikristályosodtak önálló munkaformái, kiépítette hálózati 
    jellegű együttműködési rendszerét és jelentőset lépett előre a korszerű 
    kommunikációs módszerek alkalmazása területén.
    </p>
    <p>
    Fejlődését mégis veszély fenyegeti, mert a környezet- és természetvédelmi 
    környezet negatív tendenciáival, a civil információs, szolgáltatói 
    szerepkör felvállalásával és az állami támogatási rendszer változásával 
    párhuzamosan erősödtek az önállóságát veszélyeztető önkormányzati és 
    állami, direkt módon megnyilvánuló elvárások és finanszírozási módszerek. 
    A hátrányos következmények kivédését az alaptevékenység keretében 
    folytatott szolgáltatási tevékenység és a civil együttműködési rendszer 
    erősítésével célszerű kivédeni, kiemelt figyelmet fordítva a szerződéses 
    partneri kapcsolatokra. Az elmúlt időszakban a Szövetség munkájánál bevált 
    a „nyilvánosság és állásfoglalások” érdekérvényesítési munkaforma. 
    A szakértői háttérmunka javítására, a nyilvánosság erősítésére, és a 
    lakossági kommunikáció jobb megszervezésére kell kiemelt figyelmet 
    fordítani.
    </p>
    <p>
    Az Internet várhatóan a közeljövőben még nagyobb szerepet fog játszani a 
    lakossággal és tagsággal folytatott interaktív véleménycserében. 
    Ezen a téren felkészültek vagyunk, az Egri Civil Kapu portálrendszer és 
    webszerver segítségével minden projektünket internetes eszközökkel 
    támogathatjuk.
    </p>
    <p>
    A „Zöld Telefon Szolgálat” jelentős szerepet tölt be a lakosság által 
    bejelentett problémák megoldásánál. A nemzetközi, országos, és 
    helyi szervezetekkel kialakított kapcsolat jól elősegítette a különböző 
    ügyek megoldását.
    </p>
    <p>
    Több nemzetközi és hazai szervezettel, hálózattal élő kapcsolatot tartunk 
    és célorientált együttműködést valósítunk meg (pl.: KÖT, HUMUSZ, 
    Energia Klub, MOTT Alapítvány, Inforce, MTVSZ, NIOK, CISZOK stb.). 
    Több program megvalósításánál működtünk és működünk együtt a proHáló 
    hálózattal, amely alapításában részt vettünk és tevékenységébe aktívan 
    bekapcsolódunk.
    </p>
    <p>
    Rendszeresen részt veszünk a környezet- és természetvédő szervezetek 
    országos találkozóin. Egyre nagyobb szerepet kap a határmenti civil 
    hálózatokkal, szervezetekkel kialakuló projekt együttműködés: Erdélyi 
    Magyar Civil Szervezetekért Alapítvány (Románia - Kolozsvár), Fundament 
    Polgári Szervezet (Szlovákia - Rimaszombat), Koháry Polgári Társulás 
    (Szlovákia - Fülek).
    </p>
    <h4>STRATÉGIA CÉLJAINK</h4>
        <ol>
                <h3><li>KÖRNYEZETVÉDELEM</li></h3>
                <ul>
                    <li>Fenntartjuk és megújítjuk a Lakossági Zöld Telefon 
                        tanácsadó szolgálatot, egyesítjük a környezeti 
                        Tanácsadó Irodák szolgáltatásunkkal, egységes és 
                        nyomonkövethető kommunikációs rendszert hozunk 
                        létre.
                    </li>
                    <li>
                    Aktívan részt veszünk a zöld hálózatok munkájában.
                    </li>
                    <li>
                    Fejlesztjük az ifjúsági programjainkat, programokat szervezünk a 
                    fiatal korosztályok számára,
                    oktatási és szemléletformálási munkát végzünk.
                    </li>
                    <li>
                    Növeljük társadalmi beágyazottságunkat, helyi ismertségünket,
                    önkéntesek toborzásával, helyi értékőrző és fejlesztő programokkal.
                    </li>
                </ul>
                <h3><li>CIVIL SZEKTOR FEJLESZTÉSE, HELYI KÖZÖSSÉGEK</li></h3>
                <ul>
                    <li>
                    Cselekvően részt veszünk a nonprofit szektor fejlesztésében,
                    hálózatok építésében, nemzetközi és országos szinten. 
                    Ezen a téren folytatjuk, fejlesztjük és terjesztjük a 
                    KÖRE és KÖRTE programjainkra épülő civil hálózatfejlesztési 
                    modellünket.
                    </li>
                    <li>
                    Részt veszünk az Egri Civil Kerekasztal munkájában, 
                    szolgáljuk és fejlesztjük a város civil szervezeteit, 
                    továbbra is részt veszünk az Egri Civil Ház 
                    szolgáltatásainak fejlesztésében.
                    </li>
                    <li>
                        Az <a href="http://eck.hu">Egri Civil Kapu </a>portál és webszerver 
                        fejlesztésével segítjük a Civil Kerekasztal és 
                        A Fórum, valamint a civil szervezetek munkáját.
                    </li>
                    <li>
                    Fenntartjuk hálózati tagságunkat a <a href="http://prohalo.hu">proHáló</a> 
                    hálózatban, lehetőségeinkhez mérten növeljük szerepünket és vállalt f
                    eladatainkat.
                    </li>
                </ul>
                <h3><li>TUDÁS-TRANSZFER</li></h3>
                <ul>
                    <li>
                    Gyűjtjük, elemezzük és folyamatosan közzétesszük a 
                    nonprofit szektorról, hálózatépítésről és közösségfejlesztésről 
                    szóló tanulmányokat, szakirodalmat. Gyarapítjuk tudásunkat és 
                    képzéseinkkel, oktatási és szemléletformálási programjainkkal 
                    fejlesztjük a helyi közösségeket és szervezeteket.
                    </li>
                    <li>
                    Folyamatosan részt veszünk a környezetvédelemmel 
                    kapcsolatos együttműködésekben, aktívan bekapcsolódunk a 
                    nemzetközi és hazai zöld hálózatok munkájába.
                    Publikációkat, kiadványokat, állásfoglalásokat jelentetünk 
                    meg a küldetésünkhöz illő környezetvédelmi és 
                    fenntarthatósági kérdésekben.
                    </li>
                </ul>
        </ol>
        <h4>FELADATOK, 2017-2018</h4>
        <ul>
            <li>
            Az egri civil szervezetekkel, helyi közösségfejlesztőkkel és 
            országos, nemzetközi kapcsolataikkal együttműködve fejlesztjük 
            civil hálózatainkat, pályázatokat nyújtunk be KÖRE és KÖRTE 
            programjaink folytatására. A program legalább 2 éves, kezdése 
            2018-ban, előkészítése 2017-ben zajlik.
            </li>
            <li>
            Az Egri Civil Kerekasztallal együttműködésben átvizsgáljuk az 
            Egri Civil Kapu szolgáltatásait, megtervezzük jövőbeli funkciót, 
            fejlesztési irányait és 2018 végéig el is készítjük azokat.
            </li>
            <li>
            Pályázati lehetőségeinkkel segítjük az egri civil 
            hálózatfejlesztési folyamatok előrehaladását.
            </li>
            <li>
            Pályázati úton is segítjük a proHáló országos hálózat működését, 
            részt veszünk munkájában, fejlesztjük szolgáltatásait. 
            A hálózat tagjaivel együttműködünk projektjeik megvalósításában és 
            saját projektjeinkhez igénybe vesszük szaktudásukat.
            </li>
            <li>
            Újratervezzük közösségi technológiai központunkat, szolgáltatásait 
            megújítjuk, online eszközökkel és közösségi programokkal 
            folytatjuk a lakosság digitális ismereteinek fejlesztését.
            </li>
            <li>
            Áttervezzük a lakossági környezeti tanácsadó programjainkat, 
            egységesítjük szolgáltatási rendszereiket, átláthatóvá, 
            nyomonkövethetővé tesszük az elemeit, így növeljük ismertségünket, 
            beágyazottságunkat.
            </li>
        </ul>
</div>